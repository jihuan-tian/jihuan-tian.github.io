<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>《论语》章句分类 | 止于至善</title>
<meta name="generator" content="Jekyll v4.2.2" />
<meta property="og:title" content="《论语》章句分类" />
<meta name="author" content="Jihuan Tian" />
<meta property="og:locale" content="en_US" />
<meta name="description" content="Table of contents" />
<meta property="og:description" content="Table of contents" />
<link rel="canonical" href="https://jihuan-tian.github.io/thoughts/2016/08/30/%E8%AE%BA%E8%AF%AD-%E7%AB%A0%E5%8F%A5%E5%88%86%E7%B1%BB.html" />
<meta property="og:url" content="https://jihuan-tian.github.io/thoughts/2016/08/30/%E8%AE%BA%E8%AF%AD-%E7%AB%A0%E5%8F%A5%E5%88%86%E7%B1%BB.html" />
<meta property="og:site_name" content="止于至善" />
<meta property="og:type" content="article" />
<meta property="article:published_time" content="2016-08-30T00:00:00+08:00" />
<meta name="twitter:card" content="summary" />
<meta property="twitter:title" content="《论语》章句分类" />
<script type="application/ld+json">
{"@context":"https://schema.org","@type":"BlogPosting","author":{"@type":"Person","name":"Jihuan Tian"},"dateModified":"2016-08-30T00:00:00+08:00","datePublished":"2016-08-30T00:00:00+08:00","description":"Table of contents","headline":"《论语》章句分类","mainEntityOfPage":{"@type":"WebPage","@id":"https://jihuan-tian.github.io/thoughts/2016/08/30/%E8%AE%BA%E8%AF%AD-%E7%AB%A0%E5%8F%A5%E5%88%86%E7%B1%BB.html"},"url":"https://jihuan-tian.github.io/thoughts/2016/08/30/%E8%AE%BA%E8%AF%AD-%E7%AB%A0%E5%8F%A5%E5%88%86%E7%B1%BB.html"}</script>
<!-- End Jekyll SEO tag -->
<link rel="stylesheet" href="/assets/css/font.css">
  <link rel="stylesheet" href="/assets/main.css">
  <link rel="stylesheet" href="/assets/css/htmlize-syntax-highlight.css">
  
  <link rel="shortcut icon" type="image/x-icon" href="/assets/favicon.ico?">
  <link href="https://fonts.googlefonts.cn/css?family=EB+Garamond" rel="stylesheet"><link type="application/atom+xml" rel="alternate" href="https://jihuan-tian.github.io/feed.xml" title="止于至善" />
</head>
<body><header class="site-header" role="banner">

  <div class="wrapper"><a class="site-title" rel="author" href="/">止于至善</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger">
          <!-- Enforce a fixed order for my categories. -->
          <a class="page-link" href="/math/">Math</a>
          <a class="page-link" href="/computer/">Computer</a>
          <a class="page-link" href="/thoughts/">Thoughts</a>
          <a class="page-link" href="/tags/">Tags</a>
          <a class="page-link" href="/search/">Search</a>
          <a class="page-link" href="/about/">About</a>
        </div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">《论语》章句分类</h1>
    <p class="post-meta">
      <time class="dt-published" datetime="2016-08-30T00:00:00+08:00" itemprop="datePublished">Aug 30, 2016 &nbsp;

        
          Categories:
          
            <a href="/thoughts">Thoughts</a>
          
         &nbsp;
        
          Tags:
          
            <a href="/tags/论语">论语</a>
          
        
      </time></p>
  </header>

  <div class="post-content e-content" itemprop="articleBody">
    <h1 class="no_toc" id="table-of-contents">Table of contents</h1>

<ul id="markdown-toc">
  <li><a href="#前言" id="markdown-toc-前言">前言</a></li>
  <li><a href="#志向与人生追求" id="markdown-toc-志向与人生追求">志向与人生追求</a></li>
  <li><a href="#逆境中的坚守" id="markdown-toc-逆境中的坚守">逆境中的坚守</a></li>
  <li><a href="#学与教" id="markdown-toc-学与教">学与教</a></li>
  <li><a href="#做事与说话" id="markdown-toc-做事与说话">做事与说话</a></li>
  <li><a href="#修养与品质" id="markdown-toc-修养与品质">修养与品质</a></li>
  <li><a href="#君子与小人之别" id="markdown-toc-君子与小人之别">君子与小人之别</a></li>
  <li><a href="#生活与人生态度" id="markdown-toc-生活与人生态度">生活与人生态度</a></li>
  <li><a href="#交友与待人接物" id="markdown-toc-交友与待人接物">交友与待人接物</a></li>
  <li><a href="#把握时机相时而动" id="markdown-toc-把握时机相时而动">把握时机、相时而动</a></li>
  <li><a href="#生活习惯" id="markdown-toc-生活习惯">生活习惯</a></li>
</ul>

<h1 id="前言">前言</h1>

<p>《论语》编排孔子与其弟子语录既非按时间顺序，亦未分门别类。于是，对于初读者来说，一下子接受这么多具有丰富内涵的经典，便难以在一时之间形成易于理解、能与自身经验形成映照的内在逻辑联系与思想体系。而若想有计划地将这些思想的瑰宝逐步实践就会更为零乱无序。这就像用无底桶或网孔很大的渔网捕鱼一样徒劳无功。即便孔子以“仁”来“一以贯之”，但这已是高度浓缩的概括与抽象，对于理解与实践也没有太大的作用。因此，我们需要用自己的逻辑思考去编织一道细密的网，从《论语》这个富含宝藏的大海中“打捞”出主要思想，对其规纳、组织、分类，并落实到自己的实践与生活习惯中。这样，每当我们临事而迷或对生活有所怨愤时，《论语》中相应的篇章便会自然在脑海中浮现，从而给我们以精神力量去坚守自己的原则。</p>

<p>以下是我对《论语》中重要且有切身感触的篇章所进行的分类整理。这个分类当是持续更新与不断完善的。即，随着自己理解的深入，体会的丰富，实践的笃实，知与行不断地交互、促进，其亦将会更加地合理与完整；每一类中的章句也会逐步地扩充直至完善；对于每一章句的注释与体会记录亦会不断地充实。同时，需要说明的是，由于《论语》的内涵通常涉及多个层面，同一章句可能会出现于多个分类中。</p>

<h1 id="志向与人生追求">志向与人生追求</h1>

<p>傅佩荣教授所总结的“人性向善、择善固执、止于至善”的三步曲。对此，不得不提及《大学》的首句：</p>

<p>大学之道 ，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始。知所先后，则近道矣。古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知；致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。其本乱而末治者否矣。其所厚者薄，而其所薄者厚，未之有也。</p>

<p>（里仁第四 4.8）子曰：“朝闻道，夕可死矣。”</p>

<p>（子罕第九 9.26）子曰：“三军可夺帅也，匹夫不可夺志也。”</p>

<h1 id="逆境中的坚守">逆境中的坚守</h1>

<p>（学而第一 1.14）子曰：“君子食无求饱，居无求安，敏于事而慎于言，就有道而正焉，可谓好学也已。”</p>

<p>（卫灵公第十五 15.2）在陈绝粮，从者病，莫能兴。子路愠见曰：“君子亦有穷乎？”子曰：“君子固穷，小人穷斯滥矣。”</p>

<p>（史记·孔子世家）孔子知弟子有愠心，乃召子路而问曰：“诗云“匪兕匪虎，率彼旷野”。吾道非邪？吾何为於此？”子路曰：“意者吾未仁邪？人之不我信也。意者吾未知邪？人之不我行也。”孔子曰：“有是乎！由，譬使仁者而必信，安有伯夷、叔齐？使知者而必行，安有王子比干？”子路出，子贡入见。孔子曰：“赐，诗云“匪兕匪虎，率彼旷野”。吾道非邪？吾何为於此？”子贡曰：“夫子之道至大也，故天下莫能容夫子。夫子盖少贬焉？”孔子曰：“赐，良农能稼而不能为穑，良工能巧而不能为顺。君子能脩其道，纲而纪之，统而理之，而不能为容。今尔不脩尔道而求为容。赐，而志不远矣！”</p>

<p>　　子贡出，颜回入见。孔子曰：“回，诗云“匪兕匪虎，率彼旷野”。吾道非邪？吾何为於此？”颜回曰：“夫子之道至大，故天下莫能容。虽然，夫子推而行之，不容何病，不容然後见君子！夫道之不脩也，是吾丑也。夫道既已大脩而不用，是有国者之丑也。不容何病，不容然後见君子！”孔子欣然而笑曰：“有是哉颜氏之子！使尔多财，吾为尔宰。”</p>

<p>（述而第七 7.16）子曰：“饭疏食饮水，曲肱而枕之，乐亦在其中矣。不义而富且贵，于我如浮云。”</p>

<p>（雍也第六 6.11）子曰：“贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！”</p>

<p>（里仁第四 4.5）子曰：“富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”</p>

<p>（阳货第十七 17.7）子曰：“不曰坚乎，磨而不磷；不曰白乎，涅而不缁。”</p>

<h1 id="学与教">学与教</h1>

<p>（学而第一 1.1）子曰：“学而时习之，不亦说乎？有朋自远方来，不亦乐乎？人不知，而不愠，不亦君子乎？”</p>

<p>（为政第二 2.11）子曰：“温故而知新，可以为师矣。”</p>

<p>（为政第二 2.15）子曰：“学而不思则罔，思而不学则殆。”</p>

<p>（为政第二 2.16）子曰：“攻乎异端，斯害也已。”</p>

<p>（为政第二 2.17）子曰：“由！诲女知之乎！知之为知之，不知为不知，是知也。”</p>

<p>（公冶长第五 5.15）子贡问曰：“孔文子何以谓之‘文’也？”子曰：“敏而好学，不耻下问，是以谓之‘文’也。”</p>

<p>（述而第七 7.8）子曰：“不愤不启，不悱不发。举一隅不以三隅反，则不复也。”</p>

<p>（卫灵公第十五 15.31）子曰：“吾尝终日不食，终夜不寝，以思，无益，不如学也。”</p>

<p>（卫灵公第十五 15.39）子曰：“有教无类。”</p>

<p>（季氏第十六 16.9）孔子曰：“生而知之者，上也；学而知之者，次也；困而学之，又其次也；困而不学，民斯为下矣。”</p>

<p>（阳货第十七 17.8）子曰：“由也！女闻六言六蔽矣乎？”对曰：“未也。”“居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。”</p>

<p>（阳货第十七 17.9）子曰：“小子何莫学夫诗？诗，可以兴，可以观，可以群，可以怨。迩之事父，远之事君；多识于鸟兽草木之名。”</p>

<h1 id="做事与说话">做事与说话</h1>

<p>（学而第一 1.14）子曰：“君子食无求饱，居无求安，敏于事而慎于言，就有道而正焉，可谓好学也已。”</p>

<p>（为政第二 2.18）子张学干禄。子曰：“多闻阙疑，慎言其余，则寡尤；多见阙殆，慎行其余，则寡悔。言寡尤，行寡悔，禄在其中矣。”</p>

<p>子贡为言语科第二，以下摘录其语录：</p>

<p>（学而第一 1.15）子贡曰：“贫而无谄，富而无骄，何如？”子曰：“可也；未若贫而乐，富而好礼者也。”子贡曰：“诗云：‘如切如磋，如琢如磨。’其斯之谓与？”子曰：“赐也，始可与言诗已矣，告诸往而知来者。”</p>

<p>（述而第七 7.15）冉有曰：“夫子为卫君乎？”子贡曰：“诺；吾将问之。”入，曰：“伯夷、叔齐何人也？”曰：“古之贤人也。”曰：“怨乎？”曰：“求仁而得仁，又何怨？”出，曰：“夫子不为也。”</p>

<p>（子罕第九 9.13）子贡曰：“有美玉于斯，韫椟而藏诸？求善贾而沽诸？”子曰：“沽之哉！沽之哉！我待贾者也。”</p>

<p>（乡党第十 10.1）孔子于乡党，恂恂如也，似不能言者。其在宗庙朝廷，便便言，唯谨尔。</p>

<p>（乡党第十 10.2）朝，与下大夫言，侃侃如也；与上大夫言，訚訚如也。君在，踧踖如也，与与如也。</p>

<p>（子张第十九 19.21）子贡曰：“君子之过也，如日月之食焉：过也，人皆见之；更也，人皆仰之。”</p>

<p>（子张第十九 19.23）叔孙武叔语大夫于朝曰：“子贡贤于仲尼。”子服景伯以告子贡。子贡曰：“譬之宫墙，赐之墙也及肩，窥见室家之好。夫子之墙数仞，不得其门而入，不见宗庙之美，百官之富。得其门者或寡矣。夫子之云，不亦宜乎！”</p>

<p>（子张第十九 19.24）叔孙武叔毁仲尼。子贡曰：“无以为也！仲尼不可毁也。他人之贤者，丘陵也，犹可逾也；仲尼，日月也，无得而逾焉。人虽欲自绝，其何伤于日月乎？多见其不知量也。”</p>

<p>颜渊为德行科第一，以下摘录其语录：</p>

<p>（子罕第九 9.11）颜渊喟然叹曰：“仰之弥高，钻之弥坚。瞻之在前，忽焉在后。夫子循循然善诱人，博我以文，约我以礼，欲罢不能。既竭吾才，如有所立卓尔。虽欲从之，末由也已。”</p>

<p>诗经的引用能让言语更加文雅与委婉，摘录相关章句如下：</p>

<p>（八佾第三 3.8）子夏问曰：“‘巧笑倩兮，美目盼兮，素以为绚兮。’何谓也？”子曰：“绘事后素。”曰：“礼后乎？”子曰：“起予者商也！始可与言诗已矣。”</p>

<p>（泰伯第八 8.3）曾子有疾，召门弟子曰：“启予足！启予手！诗云：‘战战兢兢，如临深渊，如履薄冰。’而今而后，吾知免夫！小子！”</p>

<h1 id="修养与品质">修养与品质</h1>

<p>（学而第一 1.8）子曰：“君子不重，则不威；学则不固。主忠信。无友不如己者。过，则勿惮改。”</p>

<p>（学而第一 1.16）子曰：“不患人之不己知，患不知人也。”</p>

<p>（里仁第四 4.14）子曰：“不患无位，患所以立。不患莫己知，求为可知也。”</p>

<p>（里仁第四 4.17）子曰：“见贤思齐焉，见不贤而内自省也。”</p>

<p>（宪问第十四 14.30）子曰：“不患人之不己知，患其不能也。”</p>

<p>（雍也第六 6.18）子曰：“质胜文则野，文胜质则史。文质彬彬，然后君子。”</p>

<p>（子罕第九 9.28）子曰：“岁寒，然后知松柏之后凋也。”</p>

<p>（为政第二 2.24）子曰：“非其鬼而祭之，谄也。见义不为，无勇也。”</p>

<p>（季氏第十六 16.13）不学诗，无以言。不学礼，无以立。</p>

<p>（尧曰第二十 20.3）孔子曰：“不知命，无以为君子也；不知礼，无以立也；不知言，无以知人也。”</p>

<p>（雍也第六 6.3）哀公问：“第子孰为好学？”孔子对曰：“有颜回者好学，不迁怒，不贰过。不幸短命死矣，今也则亡，未闻好学者也。”</p>

<p>（子罕第九 9.29）子曰：“知者不惑，仁者不忧，勇者不惧。”</p>

<p>（子路第十三 13.21）子曰：“不得中行而与之，必也狂狷乎！狂者进取，狷者有所不为也。”</p>

<p>（子路第十三 13.27）子曰：“刚、毅、木、讷，近仁。”</p>

<p>（卫灵公第十五 15.24）子贡问曰：“有一言而可以终身行之者乎？”子曰：“其恕乎！己所不欲，勿施于人。”</p>

<h1 id="君子与小人之别">君子与小人之别</h1>

<p>（为政第二 2.14）子曰：“君子周而不比，小人比而不周。”</p>

<p>（里仁第四 4.16）子曰：“君子喻于义，小人喻于利。”</p>

<p>（述而第七 7.37）子曰：“君子坦荡荡，小人长戚戚。”</p>

<p>（颜渊第十二 12.16）子曰：“君子成人之美，不成人之恶。小人反是。”</p>

<p>（颜渊第十二 12.16）季康子问政于孔子曰：“如杀无道，以就有道，何如？”孔子对曰：“子为政，焉用杀？子欲善而民善矣。君子之德风，小人之德草。草上之风，必偃。”</p>

<p>（子路第十三 13.20）子贡问曰：“何如斯可谓之士矣？”子曰：“行己有耻，使于四方，不辱使命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，硁硁然，小人哉！抑亦可以为次矣。”</p>

<p>（子路第十三 13.23）子曰：“君子和而不同，小人同而不和。”</p>

<p>（子路第十三 13.25）子曰：“君子易事而难说也。说之不以道，不说也；及其使人也，器之。小人难事而易说也。说之虽不以道，说也；及其使人也，求备焉。”</p>

<p>（子路第十三 13.26）子曰：“君子泰而不骄，小人骄而不泰。”</p>

<p>（宪问第十四 14.6）子曰：“君子而不仁者有矣夫，未有小人而仁者也。”</p>

<p>（宪问第十四 14.23）子曰：“君子上达，小人下达。”</p>

<p>（卫灵公第十五 15.2）在陈绝粮，从者病，莫能兴。子路愠见曰：“君子亦有穷乎？”子曰：“君子固穷，小人穷斯滥矣。”</p>

<p>（卫灵公第十五 15.21）子曰：“君子求诸己，小人求诸人。”</p>

<p>（卫灵公第十五 15.34）子曰：“君子不可小知而可大受也，小人不可大受而可小知也。”</p>

<p>（季氏第十六 16.8）孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”</p>

<h1 id="生活与人生态度">生活与人生态度</h1>

<p>（先进第十11 11.25）子路、曾皙、冉有、公西华侍坐。子曰：“以吾一日之长乎尔，毋吾以也。居则曰：‘不吾知也！’如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。”夫子哂之。“求！尔何如？”对曰：“方六七十，如五六十，求也为之，比及三年，可使足民。如其礼乐，以俟君子。”“赤！尔何如？”对曰：“非曰能之，愿学焉。宗庙之事，如会同，端章甫，愿为小相焉。”“点！尔何如？”鼓瑟希，铿尔，舍瑟而作，对曰：“异乎三子者之撰。”子曰：“何伤乎？亦各言其志也。”曰：“莫春者，春服既成，冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣。”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十如五六十非邦也者？”“唯赤则非邦也与？”“宗庙会同，非诸候而何？赤也为之小，孰能为之大？”</p>

<h1 id="交友与待人接物">交友与待人接物</h1>

<p>（学而第一 1.8）子曰：“君子不重，则不威；学则不固。主忠信。无友不如己者。过，则勿惮改。”</p>

<p>（卫灵公第十五 15.40）子曰：“道不同，不相为谋。”</p>

<p>（季氏第十六 16.4）孔子曰：“益者三友，损者三友。友直，友谅，友多闻，益矣。友便辟，友善柔，友便佞，损矣。”</p>

<p>（颜渊第十二 12.23）子贡问友。子曰：“忠告而善道之，不可则止，毋自辱焉。”</p>

<p>（子罕第九 9.30）子曰：“可与共学，未可与适道；可与适道，未可与立；可与立，未可与权。”</p>

<p>（尧曰第二十 20.3）孔子曰：“不知命，无以为君子也；不知礼，无以立也；不知言，无以知人也。”</p>

<h1 id="把握时机相时而动">把握时机、相时而动</h1>

<p>（卫灵公第十五 15.27）子曰：“巧言乱德，小不忍，则乱大谋。”</p>

<p>（乡党第十 10.16）色斯举矣，翔而后集。曰：“山梁雌雉，时哉时哉！”子路共之，三嗅而作。</p>

<p>（子路第十三 13.20）子贡问曰：“何如斯可谓之士矣？”子曰：“行己有耻，使于四方，不辱使命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，硁硁然，小人哉！抑亦可以为次矣。”</p>

<p>（孟子 万章下）“孔子之去齐，接淅而行；去鲁，曰：‘迟迟吾行也，去父母国之道也。’可以速而速，可以久而久，可以处而处，可以仕而仕，孔子也。”</p>

<p>（孟子 离娄上）孟子曰：“大人者，言不必信，行不必果，惟义所在。”</p>

<h1 id="生活习惯">生活习惯</h1>

<p>（乡党第十 10.6）食不厌精，脍不厌细。食饐而餲，鱼馁而肉败，不食。色恶，不食。臭恶，不食。失饪，不食。不时，不食。割不正，不食。不得其酱，不食。肉虽多，不使胜食气。唯酒无量，不及乱。沽酒市脯，不食。不撤姜食，不多食。祭于公，不宿肉。祭肉不出三日。出三日，不食之矣。食不语，寝不言。虽疏食菜羹，瓜祭，必齐如也。席不正，不坐。</p>

<p>（乡党第十 10.8）问人于他邦，再拜而送之。康子馈药，拜而受之。曰：“丘未达，不敢尝。”</p>

<p>（乡党第十 10.12）席不正，不坐。</p>

<p>（乡党第十 10.15）升车，必正立，执绥。车中，不内顾，不疾言，不亲指。</p>

<p>（乡党第十 10.16）康子馈药，拜而受之。曰：“丘未达，不敢尝。”</p>

<p>（乡党第十 10.24）寝不尸，居不客。</p>

<p>（乡党第十 10.26）升车，必正立，执绥。车中，不内顾，不疾言，不亲指。</p>

<p>更多阅读：《<a href="/thoughts/2021/02/18/%E5%AD%94%E9%97%A8%E5%BC%9F%E5%AD%90.html">孔门弟子</a>》、《<a href="/thoughts/2020/06/02/%E5%AD%94%E9%97%A8%E5%BC%9F%E5%AD%90%E6%80%9D%E7%BB%B4%E5%AF%BC%E5%9B%BE.html">孔门弟子思维导图</a>》</p>

<p>Backlinks: <a href="/thoughts/2018/02/06/%E7%94%B1-%E8%AE%BA%E8%AF%AD300%E8%AE%B2-%E6%89%80%E6%84%9F.html">《由《论语300讲》所感》</a>, <a href="/thoughts/2020/06/02/%E5%AD%94%E9%97%A8%E5%BC%9F%E5%AD%90%E6%80%9D%E7%BB%B4%E5%AF%BC%E5%9B%BE.html">《孔门弟子思维导图》</a>, <a href="/thoughts/2021/02/18/%E5%AD%94%E9%97%A8%E5%BC%9F%E5%AD%90.html">《孔门弟子》</a></p>

  </div><script src="https://utteranc.es/client.js"
          repo="jihuan-tian/jihuan-tian.github.io"
          issue-term="pathname"
          theme="github-light"
          crossorigin="anonymous"
          async>
  </script>

  <a class="u-url" href="/thoughts/2016/08/30/%E8%AE%BA%E8%AF%AD-%E7%AB%A0%E5%8F%A5%E5%88%86%E7%B1%BB.html" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">止于至善</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">Jihuan Tian</li><li><a class="u-email" href="mailto:jihuan_tian@hotmail.com">jihuan_tian@hotmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="/feed.xml"><svg class="svg-icon"><use xlink:href="/assets/minima-social-icons.svg#rss"></use></svg> <span>RSS</span></a></li></ul>
</div>

      <div class="footer-col footer-col-3">
        <p>As regards numerical analysis, mathematical electromagnetism, Linux techniques and personal thoughts.</p>
      </div>
      <div class="footer-col">
        <p>The articles are under a <a href='http://creativecommons.org/licenses/by-nc-sa/4.0/'>Creative Commons Attribution License</a>. Copyright &copy; 2025 <a href="mailto:jihuan_tian@hotmail.com">Jihuan Tian</a>.</p>
      </div>
    </div>
  </div>

</footer>
</body>

</html>
