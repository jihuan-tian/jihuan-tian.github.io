---
layout: post
title: 君子品性与儒家精神
date: 2017-07-27
categories: [thoughts]
tags: [论语,儒家思想]
---

君子不拘泥于表面的嘘寒问暖，他们关注的是在追求至善道路上的慎思笃行。君子自强不息、思想与精神独立，靠的不是相濡以沫、弹冠相庆，而是相望于江湖、各守善道，享一份“有朋自远方来”的乐处便好。尽管“人不己知”，亦不会有愠色，甚至还能激发出“患其不能”的无穷动力。因为深切明白“可与共学，未可与适道；可与适道，未可与立；可与立，未可与权”的道理，即便知音难觅，鲜有人可与碰撞出思想的火花，也同样不忧不惧。君子不担心饮食是否精美、衣着是否时尚、出行是否排场，因为一箪食、一瓢饮便足以支持其终生学习和对真理的追求。由这样的品性，便自然联想到我先前总结的儒家精神。在此重提，以警醒自我：

真正的儒家，有止于至善的终极目标，有君子固穷的气节。既有危邦不入、乱邦不居的小心慬慎，又有可以仕而仕的智慧敏锐。能于箪食瓢饮之间体味人生乐趣，亦有风乎舞雩、歌咏而归的豁达情怀。因为心怀至善而宽容，因为有原则而不妥协。终生学习，以博学、明辨、审问、笃行为乐，以巧言令色、浅尝辄止为耻。

> 《礼记 儒行》
>
> 儒有席上之珍以待聘 ，夙夜强学以待问 ，怀忠信以待举 ，力行以待取 。其自立有如此者 。
>
> 儒有可亲而不可劫也 ，可近而不可迫也 ，可杀而不可辱也 。其居处不淫 ，其饮食不溽 ，其过失可微辨而不可面数也 。其刚毅有如此者 。
>
> 儒有今人与居，古人与稽，今世行之，后世以为楷。适弗逢世，上弗援，下弗推，谗谄之民有比党而危之者，身可危也，而志不可夺也。虽危，起居竟信其志，犹将不忘百姓之病也。其忧思有如此者。
>
> 儒有博学而不穷，笃行而不倦，幽居而不淫，上通而不困。礼之以和为贵，忠信之美，优游之法，慕贤而容众，毁方而瓦合。其宽裕有如此者。
>
> 儒有闻善以相告也，见善以相示也，爵位相先也，患难相死也，久相待也，远相致也。其任举有如此者。
>
> 儒有澡身而浴德，陈言而伏，静而正之。上弗知也，麤而翘之，又不急为也。不临深而为高，不加少而为多。世治不轻，世乱不沮，同弗与，异弗非也。其特立独行有如此者。
>
> 温良者，仁之本也;敬慎者，仁之地也;宽裕者，仁之作也;孙接者，仁之能也;礼节者，仁之貌也;言谈者，仁之文也;歌乐者，仁之和也;分散者，仁之施也。儒皆兼此而有之，犹且不敢言仁也。其尊让有如此者。

> 《论语·学而篇第一 1.1》 子曰：「学而时习之，不亦说乎？有朋自远方来，不亦乐乎？人不知而不愠，不亦君子乎？」
>
> 《论语·宪问篇第十四 14.30》 子曰：「不患人之不己知，患其不能也。」
>
> 《论语·子罕篇第九 9.30》 子曰：「可与共学，未可与适道；可与适道，未可与立；可与立，未可与权。」
>
> 《论语·雍也篇第六 6.11》 子曰：「贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！」
>
> 《论语·卫灵公篇第十五 15.2》 在陈绝粮。从者病，莫能兴。子路愠见曰：「君子亦有穷乎？」子曰：「君子固穷，小人穷斯滥矣。」
>
> 《论语·泰伯篇第八 8.13》 子曰：「笃信好学，守死善道。危邦不入，乱邦不居，天下有道则见，无道则隐。邦有道，贫且贱焉，耻也，邦无道，富且贵焉，耻也。」
>
> 《论语·卫灵公篇第十五 15.7》 子曰：「直哉史鱼！邦有道如矢，邦无道如矢。君子哉蘧伯玉！邦有道则仕，邦无道则可卷而怀之。」
>
> 《论语·先进篇第十一 11.26》 子路、曾皙、冉有、公西华侍坐。子曰：「以吾一日长乎尔，毋吾以也。居则曰：「不吾知也！」如或知尔，则何以哉？」子路率尔而对曰：「千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。」夫子哂之。「求，尔何如？」对曰：「方六七十，如五六十，求也为之，比及三年，可使足民；如其礼乐，以俟君子。」「赤，尔何如？」对曰：「非曰能之，愿学焉！宗庙之事，如会同，端章甫，愿为小相焉。」「点，尔何如？」鼓瑟希，铿尔，舍瑟而作。对曰：「异乎三子者之撰。」子曰：「何伤乎？亦各言其志也。」曰：「莫春者，春服既成；冠者五六人，童子六七人，浴乎沂，风乎舞雩，咏而归。」夫子喟然叹曰：「吾与点也！」三子者出，曾皙后。曾皙曰：「夫三子者之言何如？」子曰：「亦各言其志也已矣！」曰：「夫子何哂由也？」曰：「为国以礼，其言不让，是故哂之。」「唯求则非邦也与？」「安见方六七十，如五六十，而非邦也者。」「唯赤，非邦也与？」「宗庙会同，非诸侯而何？赤也为之小，孰能为之大！」
>
> 《论语·雍也篇第六 6.27》 子曰：「君子博学于文，约之以礼，亦可以弗畔矣夫！」
>
> 《论语·颜渊篇第十二 12.15》 子曰：「博学于文，约之以礼，亦可以弗畔矣夫。」
>
> 《论语·子张篇第十九 19.6》 子夏曰：「博学而笃志，切问而近思，仁在其中矣。」
>
> 《论语·颜渊篇第十二 12.10》 子张问「崇德，辨惑。」子曰：「主忠信，徙义，崇德也。爱之欲其生，恶之欲其死；既欲其生，又欲其死，是惑也！」诚不以富，亦祗以异。
>
> 《论语·颜渊篇第十二 12.21》 樊迟从游于舞雩之下。曰：「敢问崇德、修慝、辨惑？」子曰：「善哉问！先事后得，非崇德与？攻其恶，无攻人之恶，非修慝与？一朝之忿，忘其身以及其亲，非惑与？」
>
> 《论语·卫灵公篇第十五 15.6》 子张问「行」。子曰：「言忠信，行笃敬，虽蛮貊之邦行矣；言不忠信，行不笃敬，虽州里行乎哉？立则见其参于前也，在舆则见其倚于衡也，夫然后行！」子张书诸绅。
>
> 《论语·阳货篇第十七 17.17》 子曰：「巧言令色鲜矣仁。」
