---
layout: post
title: 孔门弟子
date: 2021-02-18
---

## 德行

### 颜渊

![](/figures/p79931093.jpg)

颜回（公元前521年—公元前490年），曹姓，颜氏，名回，字子渊，鲁国人，居陋巷（今山东省曲阜市旧城内的陋巷街，颜庙所在之地）尊称复圣颜子，春秋末期鲁国思想家，儒客大家，孔门七十二贤之首。

1\. 《论语·为政篇第二 2.9》 子曰：「吾与回言终日，不违如愚。退而省其私，亦足以发，回也不愚。」

2\. 《论语·公冶长篇第五 5.9》 子谓子贡曰：「女与回也，孰愈？」对曰：「赐也，何敢望回？回也，闻一以知十，赐也闻一知二。」子曰：「弗如也，吾与女，弗如也。」

3\. 《论语·公冶长篇第五 5.26》 颜渊、季路侍。子曰：「盍各言尔志？」子路曰：「愿车马、衣轻裘，与朋友共，敝之而无憾。」颜渊曰：「愿无伐善，无施劳。」子路曰：「愿闻子之志。」子曰：「老者安之，朋友信之，少者怀之。」

4\. 《论语·雍也篇第六 6.3》 哀公问：「弟子孰为好学？」孔子对曰：「有颜回者好学，不迁怒，不贰过。不幸短命死矣，今也则亡，未闻好学者也。」

5\. 《论语·雍也篇第六 6.7》 子曰：「回也，其心三月不违仁，其余则日月至焉而已矣。」

6\. 《论语·雍也篇第六 6.11》 子曰：「贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！」

7\. 《论语·述而篇第七 7.11》 子谓颜渊曰：「用之则行，舍之则藏，惟我与尔有是夫。」子路曰：「子行三军，则谁与？」子曰：「暴虎冯河，死而不悔者，吾不与也。必也临事而惧，好谋而成者也。」

8\. 《论语·子罕篇第九 9.11》 颜渊喟然叹曰：「仰之弥高，钻之弥坚，瞻之在前，忽焉在后！夫子循循然善诱人，博我以文，约我以礼。欲罢不能，既竭吾才，如有所立，卓尔。虽欲从之，末由也已！」

9\. 《论语·子罕篇第九 9.20》 子曰：「语之而不惰者，其回也与？」

10\. 《论语·子罕篇第九 9.21》 子谓颜渊曰：「惜乎！吾见其进也，吾未见其止也！」

11\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

12\. 《论语·先进篇第十一 11.4》 子曰：「回也，非助我者也！于吾言，无所不说。」

13\. 《论语·先进篇第十一 11.7》 季康子问：「弟子孰为好学？」孔子对曰：「有颜回者好学，不幸短命死矣！今也则亡。」

14\. 《论语·先进篇第十一 11.8》 颜渊死，颜路请子之车以为之 。子曰：「才不才，亦各言其子也。鲤也死，有棺而无 ；吾不徒行，以为之 ，以吾从大夫之后，不可徒行也。」

15\. 《论语·先进篇第十一 11.9》 颜渊死，子曰：「噫！天丧予！天丧予！」

16\. 《论语·先进篇第十一 11.10》 颜渊死，子哭之恸。从者曰：「子恸矣！」曰：「有恸乎！非夫人之为恸而谁为！」

17\. 《论语·先进篇第十一 11.11》 颜渊死，门人欲厚葬之，子曰：「不可。」门人厚葬之。子曰：「回也，视予犹父也，予不得视犹子也。非我也，夫二三子也。」

18\. 《论语·先进篇第十一 11.19》 子曰：「回也其庶乎！屡空，赐不受命，而货殖焉；亿则屡中。」

19\. 《论语·先进篇第十一 11.23》 子畏于匡，颜渊后。子曰：「吾以女为死矣！」曰：「子在，回何敢死！」

20\. 《论语·颜渊篇第十二 12.1》 颜渊问仁。子曰：「克己复礼，为仁。一日克己复礼，天下归仁焉。为仁由己，而由仁乎哉？」颜渊曰：「请问其目？」子曰：「非礼勿视，非礼勿听，非礼勿言，非礼勿动。」颜渊曰：「回虽不敏，请事斯语矣！」

21\. 《论语·卫灵公篇第十五 15.11》 颜渊问为邦。子曰：「行夏之时，乘殷之辂，服周之冕。乐则韶舞，放郑声，远佞人。郑声淫，佞人殆。」

### 闵子骞

![](/figures/p79931117.jpg)

闵子（公元前536年—公元前487年），名损，字子骞。春秋时期鲁国人，孔丘（孔子）弟子，孔门七十二贤之一，孔门十哲之一。以孝闻名。

1\. 《论语·雍也篇第六 6.9》 季氏使闵子骞为费宰。闵子骞曰：「善为我辞焉！如有复我者，则吾必在汶上矣。」

2\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

3\. 《论语·先进篇第十一 11.5》 子曰：「孝哉闵子骞，人不间于其父母昆弟之言。」

4\. 《论语·先进篇第十一 11.14》 鲁人为长府。闵子骞曰：「仍旧贯，如之何？何必改作！」子曰：「夫人不言，言必有中。」

5\. 《论语·先进篇第十一 11.13》 闵子侍侧，訚訚如也；子路，行行如也；冉有、子贡，侃侃如也。子乐。若由也，不得其死然。

### 冉耕

![](/figures/p79931131.jpg)

冉耕（约前544年—？），姬姓，冉氏，名耕，字伯牛，鲁国郓城（今山东省菏泽市定陶区冉堌镇）人，周文王第十子冉季载的嫡裔。春秋末期学者。

1\. 《论语·雍也篇第六 6.10》 伯牛有疾，子问之，自牖执其手，曰：「亡之，命矣夫！斯人也，而有斯疾也！斯人也，而有斯疾也！」

2\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

### 冉雍

![](/figures/p79931133.jpg)

冉雍（前531年—？），字仲弓，春秋末期鲁国（今山东定陶）人，孔子弟子。少昊之裔，周文王之子曹叔振铎数传至冉离，世居“菏泽之阳”，人称“犁牛氏”，受儒教祭祀。

1\. 《论语·公冶长篇第五 5.5》 或曰：「雍也仁而不佞。」子曰：「焉用佞？御人以口给，屡憎于人。不知其仁，焉用佞？」

2\. 《论语·雍也篇第六 6.1》 子曰：「雍也可使南面。」

3\. 《论语·雍也篇第六 6.2》 仲弓问子桑伯子。子曰：「可也简。」仲弓曰：「居敬而行简，以临其民，不亦可乎？居简而行简，无乃大简乎？」子曰：「雍之言然。」

4\. 《论语·雍也篇第六 6.6》 子谓仲弓，曰：「犁牛之子骍且角，虽欲勿用，山川其舍诸？」

5\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

6\. 《论语·颜渊篇第十二 12.2》 仲弓问仁。子曰：「出门如见大宾，使民如承大祭。己所不欲，勿施于人。在邦无怨，在家无怨。」仲弓曰：「雍虽不敏，请事斯语。」

7\. 《论语·子路篇第十三 13.2》 仲弓为季氏宰，问「政」。子曰：「先有司，赦小过，举贤才。」曰：「焉知贤才而举之？」曰：「举尔所知，尔所不知，人其舍诸！」

## 言语

### 宰我

![](/figures/p79931137.jpg)

宰予（前522年—前458年），姬姓，宰氏，名予，字子我，春秋末期鲁国人，思想家、儒客先贤。孔子著名弟子，“孔门十哲”之一，“孔门十三贤”之一。

1\. 《论语·八佾篇第三 3.21》 哀公问社于宰我。宰我对曰：「夏后氏以松，殷人以柏，周人以栗，曰，使民战栗。」子闻之，曰：「成事不说，遂事不谏，既往不咎。」

2\. 《论语·公冶长篇第五 5.10》 宰予昼寝。子曰：「朽木不可雕也，粪土之墙不可圬也。于予与何诛？」子曰：「始吾于人也，听其言而信其行；今吾于人也，听其言而观其行。于予与改是。」

3\. 《论语·雍也篇第六 6.26》 宰我问曰：「仁者，虽告之曰，『井有仁焉。』其从之也？」子曰：「何为其然也？君子可逝也，不可陷也；可欺也，不可罔也。」

4\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

5\. 《论语·阳货篇第十七 17.21》 宰我问：「三年之丧，期已久矣！君子三年不为礼，礼必坏；三年不为乐，乐必崩。旧谷既没，新谷既升；钻燧改火，期可已矣。」子曰：「食夫稻，衣夫锦，于女安乎？」曰：「安！」「女安则为之。夫君子之居丧，食旨不甘，闻乐不乐，居处不安，故不为也。今女安，则为之。」宰我出。子曰：「予之不仁也！子生三年，然后免于父母之怀。夫三年之丧，天下之通丧也；予也，有三年之爱于其父母乎？」

### 子贡

![](/figures/p79931143.jpg)

端木赐（公元前520年－公元前456年），复姓端木，字子贡。儒商鼻祖，春秋末年卫国黎（今河南省鹤壁市浚县）人。孔子的得意门生，儒客杰出代表，孔门十哲之一，善于雄辩，且有干济才，办事通达，曾任鲁国、卫国的丞相。还善于经商，是孔子弟子中的首富。

1\. 《论语·学而篇第一 1.10》 子禽问于子贡曰：「夫子至于是邦也，必闻其政，求之与？抑与之与？子贡曰：「夫子温良恭俭让以得之，夫子之求之也，其诸异乎人之求之与？」

2\. 《论语·学而篇第一 1.15》 子贡曰：「贫而无谄，富而无骄，何如？」子曰：「可也，未若贫而乐，富而好礼者也。」子贡曰：「诗云：『如切如磋，如琢如磨』，其斯之谓与？」子曰：「赐也，始可与言诗已矣，告诸往而知来者。」

3\. 《论语·为政篇第二 2.13》 子贡问君子。子曰：「先行其言，而后从之。」

4\. 《论语·八佾篇第三 3.17》 子贡欲去告朔之饩羊。子曰：「赐也！尔爱其羊，我爱其礼。」

5\. 《论语·公冶长篇第五 5.4》 子贡问曰：「赐也何如？」子曰：「女器也。」曰：「何器也？」曰：「瑚琏也。」

6\. 《论语·公冶长篇第五 5.9》 子谓子贡曰：「女与回也，孰愈？」对曰：「赐也，何敢望回？回也，闻一以知十，赐也闻一知二。」子曰：「弗如也，吾与女，弗如也。」

7\. 《论语·公冶长篇第五 5.12》 子贡曰：「我不欲人之加诸我也，吾亦欲无加诸人。」子曰：「赐也，非尔所及也。」

8\. 《论语·公冶长篇第五 5.13》 子贡曰：「夫子之文章，可得而闻也；夫子之言性与天道，不可得而闻也。」

9\. 《论语·公冶长篇第五 5.15》 子贡问曰：「孔文子何以谓之文也？」子曰：「敏而好学，不耻下问，是以谓之文也。」

10\. 《论语·雍也篇第六 6.8》 季康子问：「仲由可使从政也与？」子曰：「由也果，于从政乎何有？」曰：「赐也可使从政也与？」曰：「赐也达，于从政乎何有？」曰：「求也可使从政也与？」曰：「求也艺，于从政乎何有？」

11\. 《论语·雍也篇第六 6.30》 子贡曰：「如有博施于民，而能济众，何如？可谓仁乎？」子曰：「何事于仁，必也圣乎！尧舜其犹病诸！夫仁者，己欲立而立人，己欲达而达人。能近取譬，可谓仁之方也已。」

12\. 《论语·述而篇第七 7.15》 冉有曰：「夫子为卫君乎？」子贡曰：「诺，吾将问之。」入曰：「伯夷、叔齐何人也？」曰：「古之贤人也。」曰：「怨乎？」曰：「求仁而得仁，又何怨？」出曰：「夫子不为也。」

13\. 《论语·子罕篇第九 9.6》 大宰问于子贡曰：「夫子圣者与！何其多能也？」子贡曰：「固天纵之将圣，又多能也。」子闻之曰：「大宰知我乎？吾少也贱，故多能鄙事。君子多乎哉？不多也！」

14\. 《论语·子罕篇第九 9.13》 子贡曰：「有美玉于斯，韫而藏诸？求善贾而沽诸？」子曰：「沽之哉！沽之哉！我待贾者也！」

15\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

16\. 《论语·先进篇第十一 11.13》 闵子侍侧，訚訚如也；子路，行行如也；冉有、子贡，侃侃如也。子乐。若由也，不得其死然。

17\. 《论语·先进篇第十一 11.16》 子贡问：「师与商也孰贤？」子曰：「师也过，商也不及。」曰：「然则师愈与？」子曰：「过犹不及。」

18\. 《论语·先进篇第十一 11.19》 子曰：「回也其庶乎！屡空，赐不受命，而货殖焉；亿则屡中。」

19\. 《论语·颜渊篇第十二 12.7》 子贡问「政」。子曰：「足食，足兵，民信之矣。」子贡曰：「必不得已而去，于斯三者何先？」曰：「去兵。」子贡曰：「必不得已而去，于斯二者何先？」曰：「去食。自古皆有死，民无信不立。」

20\. 《论语·颜渊篇第十二 12.8》 棘子成曰：「君子质而已矣，何以文为？」子贡曰：「惜乎，夫子之说君子也，驷不及舌！文犹质也，质犹文也；虎豹之鞹，犹犬羊之鞹。」

21\. 《论语·颜渊篇第十二 12.23》 子贡问「友」。子曰：「忠告而善道之，不可则止，毋自辱焉。」

22\. 《论语·子路篇第十三 13.20》 子贡问曰：「何如斯可谓之士矣？」子曰：「行己有耻，使于四方，不辱君命，可谓士矣。」曰：「敢问其次？」曰：「宗族称孝焉，乡党称弟焉。」曰：「敢问其次？」曰：「言必信，行必果；硁硁然，小人哉！抑亦可以为次矣。」曰：「今之从政者何如？」子曰：「噫！斗筲之人，何足算也！」

23\. 《论语·子路篇第十三 13.24》 子贡问曰：「乡人皆好之，何如？」子曰：「未可也。」「乡人皆恶之，何如？」子曰：「未可也。不如乡人之善者好之，其不善者恶之。」

24\. 《论语·宪问篇第十四 14.17》 子贡曰：「管仲非仁者与？桓公杀公子纠，不能死，又相之。」子曰：「管仲相桓公，霸诸侯，一匡天下，民到于今受其赐。微管仲，吾其被发左衽矣！岂若匹夫匹妇之为谅也，自经于沟渎，而莫之知也！」

25\. 《论语·宪问篇第十四 14.28》 子曰：「君子道者三，我无能焉：仁者不忧，知者不惑，勇者不惧。」子贡曰：「夫子自道也！」

26\. 《论语·宪问篇第十四 14.29》 子贡方人。子曰：「赐也，贤乎哉？夫我则不暇！」

27\. 《论语·宪问篇第十四 14.35》 子曰：「莫我知也夫！」子贡曰：「何为其莫知子也？」子曰：「不怨天，不尤人，下学而上达。知我者，其天乎！」

28\. 《论语·卫灵公篇第十五 15.3》 子曰：「赐也，女以予为多学而识之者与？」对曰：「然，非与？」曰：「非也！予一以贯之。」

29\. 《论语·卫灵公篇第十五 15.10》 子贡问为仁。子曰：「工欲善其事，必先利其器。居是邦也，事其大夫之贤者，友其士之仁者。」

30\. 《论语·卫灵公篇第十五 15.24》 子贡问曰：「有一言而可以终身行之者乎？」子曰：「其怒乎！己所不欲，勿施于人。」

31\. 《论语·阳货篇第十七 17.19》 子曰：「予欲无言！」子贡曰：「子如不言，则小子何述焉？」子曰：「天何言哉！四时行焉，百物生焉，天何言哉？」

32\. 《论语·阳货篇第十七 17.24》 子贡曰：「君子亦有恶乎？」子曰：「有恶。恶称人之恶者，恶居下流而讪上者，恶勇而无礼者，恶果敢而窒者。」曰：「赐也亦有恶乎？」「恶徼以为知者，恶不孙以为勇者，恶讦以为直者。」

33\. 《论语·子张篇第十九 19.20》 子贡曰：「纣之不善，不如是之甚也。是以君子恶居下流，天下之恶皆归焉。」

34\. 《论语·子张篇第十九 19.21》 子贡曰：「君子之过也，如日月之食焉。过也，人皆见之；更也，人皆仰之。」

35\. 《论语·子张篇第十九 19.22》 卫公孙朝问于子贡曰：「仲尼焉学？」子贡曰：「文武之道，未坠于地，在人。贤者识其大者，不贤者识其小者，莫不有文武之道焉。夫子焉不学，而亦何常师之有！」

36\. 《论语·子张篇第十九 19.23》 叔孙武叔语大夫于朝曰：「子贡贤于仲尼。」子服景伯以告子贡。子贡曰：「譬之宫墙。赐之墙也及肩，窥见屋家之好；夫子之墙数仞，不得其门而入，不见宗庙之美，百官之富。得其门者或寡矣！夫子之云，不亦宜乎！」

37\. 《论语·子张篇第十九 19.24》 叔孙武叔毁仲尼。子贡曰：「无以为也！仲尼不可毁也。他人之贤者，丘陵也，犹可逾也。仲尼，日月也，无得而逾焉。人虽欲自绝，其何伤于日月乎？多见其不知自量也！」

38\. 《论语·子张篇第十九 19.25》 陈子禽谓子贡曰：「子为恭也，仲尼岂贤于子乎？」子贡曰：「君子一言以为知，一言以为不知，言不可不慎也！夫子之不可及也，犹天之不可阶而升也。夫子之得邦家者，所谓立之斯立，道之斯行，绥之斯来，动之斯和。其生也荣，其死也哀，如之何其可及也？」

## 政事

### 冉有

![](/figures/p79931164.jpg)

冉求（前522年—？），字子有，通称“冉有”，尊称“冉子”，鲁国人。周文王第十子冉季载的嫡裔。春秋末年著名学者、孔子门徒。孔门七十二贤之一，受儒教祭祀。以政事见称。多才多艺，尤擅长理财，曾担任季氏宰臣。

1\. 《论语·八佾篇第三 3.6》 季氏旅于泰山，子谓冉有曰：「女弗能救与？」对曰：「不能。」子曰：「呜呼！曾谓泰山不如林放乎？」

2\. 《论语·公冶长篇第五 5.8》 孟武伯问：「子路仁乎？」子曰：「不知也。」又问。子曰：「由也，千乘之国，可使治其赋也，不知其仁也。」「求也何如？」子曰：「求也，千室之邑，百乘之家，可使为之宰也，不知其仁也。」「赤也何如？」子曰：「赤也，束带立于朝，可使与宾客言也，不知其仁也。」

3\. 《论语·雍也篇第六 6.8》 季康子问：「仲由可使从政也与？」子曰：「由也果，于从政乎何有？」曰：「赐也可使从政也与？」曰：「赐也达，于从政乎何有？」曰：「求也可使从政也与？」曰：「求也艺，于从政乎何有？」

4\. 《论语·雍也篇第六 6.12》 冉求曰：「非不说子之道，力不足也。」子曰：「力不足者，中道而废。今女画。」

5\. 《论语·述而篇第七 7.15》 冉有曰：「夫子为卫君乎？」子贡曰：「诺，吾将问之。」入曰：「伯夷、叔齐何人也？」曰：「古之贤人也。」曰：「怨乎？」曰：「求仁而得仁，又何怨？」出曰：「夫子不为也。」

6\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

7\. 《论语·先进篇第十一 11.13》 闵子侍侧，訚訚如也；子路，行行如也；冉有、子贡，侃侃如也。子乐。若由也，不得其死然。

8\. 《论语·先进篇第十一 11.17》 季氏富于周公，而求也为之聚敛而附益之。子曰：「非吾徒也，小子鸣鼓而攻之可也！」

9\. 《论语·先进篇第十一 11.22》 子路问：「闻斯行诸？」子曰：「有父兄在，如之何其闻斯行之！」冉有问：「闻斯行诸？」子曰：「闻斯行之！」公西华曰：「由也问『闻斯行诸？』，子曰：『有父兄在』；求也问，『闻斯行诸？』子曰：『闻斯行之』。赤也惑，敢问？」子曰：「求也退，故进之；由也兼人，故退之。」

10\. 《论语·先进篇第十一 11.24》 季子然问：「仲由、冉求，可谓大臣与？」子曰：「吾以子为异之问，曾由与求之问。所谓大臣者，以道事君，不可则止；今由与求也，可谓具臣矣。」曰：「然则从之者与？」子曰：「弑父与君，亦不从也。」

11\. 《论语·先进篇第十一 11.26》 子路、曾皙、冉有、公西华侍坐。子曰：「以吾一日长乎尔，毋吾以也。居则曰：「不吾知也！」如或知尔，则何以哉？」子路率尔而对曰：「千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。」夫子哂之。「求，尔何如？」对曰：「方六七十，如五六十，求也为之，比及三年，可使足民；如其礼乐，以俟君子。」「赤，尔何如？」对曰：「非曰能之，愿学焉！宗庙之事，如会同，端章甫，愿为小相焉。」「点，尔何如？」鼓瑟希，铿尔，舍瑟而作。对曰：「异乎三子者之撰。」子曰：「何伤乎？亦各言其志也。」曰：「莫春者，春服既成；冠者五六人，童子六七人，浴乎沂，风乎舞雩，咏而归。」夫子喟然叹曰：「吾与点也！」三子者出，曾皙后。曾皙曰：「夫三子者之言何如？」子曰：「亦各言其志也已矣！」曰：「夫子何哂由也？」曰：「为国以礼，其言不让，是故哂之。」「唯求则非邦也与？」「安见方六七十，如五六十，而非邦也者。」「唯赤，非邦也与？」「宗庙会同，非诸侯而何？赤也为之小，孰能为之大！」

12\. 《论语·子路篇第十三 13.9》 子适卫，冉有仆。子曰：「庶矣哉！」冉有曰：「既庶矣，又何加焉？」曰：「富之。」曰：「既富矣，又何加焉？」曰：「教之。」

13\. 《论语·宪问篇第十四 14.12》 子路问「成人」。子曰：「若臧武仲之知，公绰之不欲，卞庄子之勇，冉求之艺，文之以礼乐，亦可以为成人矣！」曰：「今之成人者，何必然？见利思义，见危授命，久要不忘平生之言，亦可以为成人矣！」

14\. 《论语·季氏篇第十六 16.1》 季氏将伐颛臾。冉有季路见于孔子曰：「季氏将有事于颛臾。」孔子曰：「求，无乃尔是过与？夫颛臾，昔者先王以为东蒙主，且在邦域之中矣，是社稷之臣也，何以伐为？」冉有曰：「夫子欲之；吾二臣者，皆不欲也。」孔子曰：「求，周任有言曰：『陈力就列，不能者止。』危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？」冉有曰：「今夫颛臾，固而近于费，今不取，后世必为子孙忧。」孔子曰：「求，君子疾夫舍曰『欲之』，而必为之辞。丘也闻，有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服而不能来也，邦分崩离析，而不能守也，而谋动干戈于邦内，吾恐季孙之忧，不在颛臾，而在萧墙之内也！」

### 仲由

![](/figures/p79931180.jpg)

仲由（前542年——前480年），字子路，又字季路，鲁国卞人。“孔门十哲”之一、“二十四孝”之一，“孔门七十二贤”之一，受儒家祭祀。

1\. 《论语·为政篇第二 2.17》 子曰：「由！诲女知之乎！知之为知之，不知为不知，是知也。」

2\. 《论语·公冶长篇第五 5.7》 子曰：「道不行，乘桴浮于海。从我者，其由与？」子路闻之喜。子曰：「由也好勇过我，无所取材。」

3\. 《论语·公冶长篇第五 5.8》 孟武伯问：「子路仁乎？」子曰：「不知也。」又问。子曰：「由也，千乘之国，可使治其赋也，不知其仁也。」「求也何如？」子曰：「求也，千室之邑，百乘之家，可使为之宰也，不知其仁也。」「赤也何如？」子曰：「赤也，束带立于朝，可使与宾客言也，不知其仁也。」

4\. 《论语·公冶长篇第五 5.14》 子路有闻，未之能行，唯恐有闻。

5\. 《论语·公冶长篇第五 5.26》 颜渊、季路侍。子曰：「盍各言尔志？」子路曰：「愿车马、衣轻裘，与朋友共，敝之而无憾。」颜渊曰：「愿无伐善，无施劳。」子路曰：「愿闻子之志。」子曰：「老者安之，朋友信之，少者怀之。」

6\. 《论语·雍也篇第六 6.8》 季康子问：「仲由可使从政也与？」子曰：「由也果，于从政乎何有？」曰：「赐也可使从政也与？」曰：「赐也达，于从政乎何有？」曰：「求也可使从政也与？」曰：「求也艺，于从政乎何有？」

7\. 《论语·雍也篇第六 6.28》 子见南子，子路不说。夫子矢之曰：「予所否者，天厌之！天厌之！」

8\. 《论语·述而篇第七 7.11》 子谓颜渊曰：「用之则行，舍之则藏，惟我与尔有是夫。」子路曰：「子行三军，则谁与？」子曰：「暴虎冯河，死而不悔者，吾不与也。必也临事而惧，好谋而成者也。」

9\. 《论语·述而篇第七 7.19》 叶公问孔子于子路，子路不对。子曰：「女奚不曰，其为人也，发愤忘食，乐以忘忧，不知老之将至云尔。」

10\. 《论语·述而篇第七 7.35》 子疾病，子路请祷。子曰：「有诸？」子路对曰：「有之。诔曰：『祷尔于上下神祗』」子曰：「丘之祷久矣。」

11\. 《论语·子罕篇第九 9.12》 子疾病，子路使门人为臣，病间曰：「久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎？且予纵不得大葬，予死于道路乎？」

12\. 《论语·子罕篇第九 9.27》 子曰：「衣敝缊袍，与衣狐貉者立，而不耻者，其由也与！不忮不求，何用不臧？」子路终身诵之。子曰：「是道也，何足以臧！」

13\. 《论语·乡党篇第十 10.27》 色斯举矣，翔而后集。曰：「山梁雌雉，时哉时哉！」子路共之，三嗅而作。

14\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

15\. 《论语·先进篇第十一 11.12》 季路问事鬼神。子曰：「未能事人，焉能事鬼？」「敢问死？」曰：「未知生，焉知死？」

16\. 《论语·先进篇第十一 11.13》 闵子侍侧，訚訚如也；子路，行行如也；冉有、子贡，侃侃如也。子乐。若由也，不得其死然。

17\. 《论语·先进篇第十一 11.15》 子曰：「由之瑟，奚为于丘之门？」门人不敬子路。子曰：「由也升堂矣！未入于室也！」

18\. 《论语·先进篇第十一 11.18》 柴也愚，参也鲁，师也辟，由也喭。

19\. 《论语·先进篇第十一 11.22》 子路问：「闻斯行诸？」子曰：「有父兄在，如之何其闻斯行之！」冉有问：「闻斯行诸？」子曰：「闻斯行之！」公西华曰：「由也问『闻斯行诸？』，子曰：『有父兄在』；求也问，『闻斯行诸？』子曰：『闻斯行之』。赤也惑，敢问？」子曰：「求也退，故进之；由也兼人，故退之。」

20\. 《论语·先进篇第十一 11.24》 季子然问：「仲由、冉求，可谓大臣与？」子曰：「吾以子为异之问，曾由与求之问。所谓大臣者，以道事君，不可则止；今由与求也，可谓具臣矣。」曰：「然则从之者与？」子曰：「弑父与君，亦不从也。」

21\. 《论语·先进篇第十一 11.25》 子路使子羔为费宰。子曰：「贼夫人之子！」子路曰：「有民人焉，有社稷焉，何必读书，然后为学？」子曰：「是故恶夫佞者。」

22\. 《论语·先进篇第十一 11.26》 子路、曾皙、冉有、公西华侍坐。子曰：「以吾一日长乎尔，毋吾以也。居则曰：「不吾知也！」如或知尔，则何以哉？」子路率尔而对曰：「千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。」夫子哂之。「求，尔何如？」对曰：「方六七十，如五六十，求也为之，比及三年，可使足民；如其礼乐，以俟君子。」「赤，尔何如？」对曰：「非曰能之，愿学焉！宗庙之事，如会同，端章甫，愿为小相焉。」「点，尔何如？」鼓瑟希，铿尔，舍瑟而作。对曰：「异乎三子者之撰。」子曰：「何伤乎？亦各言其志也。」曰：「莫春者，春服既成；冠者五六人，童子六七人，浴乎沂，风乎舞雩，咏而归。」夫子喟然叹曰：「吾与点也！」三子者出，曾皙后。曾皙曰：「夫三子者之言何如？」子曰：「亦各言其志也已矣！」曰：「夫子何哂由也？」曰：「为国以礼，其言不让，是故哂之。」「唯求则非邦也与？」「安见方六七十，如五六十，而非邦也者。」「唯赤，非邦也与？」「宗庙会同，非诸侯而何？赤也为之小，孰能为之大！」

23\. 《论语·颜渊篇第十二 12.12》 子曰：「片言可以折狱者，其由也与！」子路无宿诺。

24\. 《论语·子路篇第十三 13.1》 子路问「政」。子曰：「先之，劳之。」请益。曰：「无倦。」

25\. 《论语·子路篇第十三 13.3》 子路曰：「卫君待子而为政，子将奚先？」子曰：「必也正名乎！」子路曰：「有是哉？子之迂也！奚其正？」子曰：「野哉，由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也。君子于其言，无所苟而已矣！」

26\. 《论语·子路篇第十三 13.28》 子路问曰：「何如斯可谓之士矣？」子曰：「切切偲偲，怡怡如也，可谓士矣。朋友切切偲偲，兄弟怡怡。」

27\. 《论语·宪问篇第十四 14.12》 子路问「成人」。子曰：「若臧武仲之知，公绰之不欲，卞庄子之勇，冉求之艺，文之以礼乐，亦可以为成人矣！」曰：「今之成人者，何必然？见利思义，见危授命，久要不忘平生之言，亦可以为成人矣！」

28\. 《论语·宪问篇第十四 14.16》 子路曰：「桓公杀公子纠，召忽死之，管仲不死。」曰：「未仁乎！」子曰：「桓公九合诸侯，不以兵车，管仲之力也。如其仁！如其仁！」

29\. 《论语·宪问篇第十四 14.22》 子路问「事君」。子曰：「勿欺也，而犯之。」

30\. 《论语·宪问篇第十四 14.36》 公伯寮愬子路于季孙，子服景伯以告曰：「夫子固有惑志于公伯寮，吾力犹能肆诸市朝。」子曰：「道之将行也与？命也！道之将废也与？命也！公伯寮其如命何！」

31\. 《论语·宪问篇第十四 14.38》 子路宿于石门。晨门曰：「奚自？」子路曰：「自孔氏。」曰：「是知其不可而为之者与？」

32\. 《论语·宪问篇第十四 14.42》 子路问「君子」。子曰：「修己以敬。」曰：「如斯而已乎？」曰：「修己以安人。」曰：「如斯而已乎？」曰：「修己以安百姓。修己以安百姓，尧舜其犹病诸。」

33\. 《论语·卫灵公篇第十五 15.2》 在陈绝粮。从者病，莫能兴。子路愠见曰：「君子亦有穷乎？」子曰：「君子固穷，小人穷斯滥矣。」

34\. 《论语·卫灵公篇第十五 15.4》 子曰：「由，知德者鲜矣！」

35\. 《论语·季氏篇第十六 16.1》 季氏将伐颛臾。冉有季路见于孔子曰：「季氏将有事于颛臾。」孔子曰：「求，无乃尔是过与？夫颛臾，昔者先王以为东蒙主，且在邦域之中矣，是社稷之臣也，何以伐为？」冉有曰：「夫子欲之；吾二臣者，皆不欲也。」孔子曰：「求，周任有言曰：『陈力就列，不能者止。』危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？」冉有曰：「今夫颛臾，固而近于费，今不取，后世必为子孙忧。」孔子曰：「求，君子疾夫舍曰『欲之』，而必为之辞。丘也闻，有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服而不能来也，邦分崩离析，而不能守也，而谋动干戈于邦内，吾恐季孙之忧，不在颛臾，而在萧墙之内也！」

36\. 《论语·阳货篇第十七 17.5》 公山弗扰以费叛，召，子欲往。子路不说，曰：「末之也已，何必公山氏之之也？」子曰：「夫召我者，而岂徒哉？如有用我者，吾其为东周乎！」

37\. 《论语·阳货篇第十七 17.7》 佛肸召，子欲往。子路曰：「昔者由也闻诸夫子曰：『亲于其身为不善者，君子不入也』。佛肸以中牟畔，子之往也，如之何？」子曰：「然，有是言也。不曰坚乎？磨而不磷；不曰白乎？涅而不缁。吾岂匏瓜也哉？焉能系而不食！」

38\. 《论语·阳货篇第十七 17.8》 子曰：「由也，女闻六言六蔽矣乎？」对曰：「未也。」「居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。」

39\. 《论语·阳货篇第十七 17.23》 子路曰：「君子尚勇乎？」子曰：「君子义以为上。君子有勇而无义为乱，小人有勇而无义为盗。」

40\. 《论语·微子篇第十八 18.6》 长沮桀溺耦而耕。孔子过之，使子路问津焉。长沮曰：「夫执舆者为谁？」子路曰：「为孔丘。」曰：「是鲁孔丘与？」曰：「是也。」曰：「是知津矣！」问于桀溺，桀溺曰：「子为谁？」曰：「为仲由。」曰：「是鲁孔丘之徒与？」对曰：「然。」曰：「滔滔者，天下皆是也，而谁以易之？且而与其从辟人之士也，岂若从辟世之士哉？」耰而不辍。子路行以告，夫子怃然曰：「鸟兽不可与同群，吾非斯人之徒与而谁与？天下有道，丘不与易也。」

41\. 《论语·微子篇第十八 18.7》 子路从而后，遇丈人，以杖荷蓧，子路问曰：「子见夫子乎？」丈人曰：「四体不勤，五谷不分，孰为夫子！」植其杖而芸。子路拱而立。止子路宿，杀鸡为黍而食之，见其二子焉。明日，子路行以告。子曰：「隐者也。」使子路反见之。至，则行矣。子路曰：「不士无义，长幼之节，不可废也。君臣之义，如之何其废之？欲洁其身，而乱大伦。君子之仕也，行其义也，道之不行，已知之矣！」

## 文学

### 言偃

![](/figures/p79931194.jpg)

言偃（前506年—前443年），字子游，吴郡常孰（今江苏省常熟市虞山镇）人。春秋时期思想家、“孔门七十二贤”中唯一的南方弟子。

1\. 《论语·为政篇第二 2.7》 子游问孝。子曰：「今之孝者，是谓能养。至于犬马，皆能有养；不敬，何以别乎。」

2\. 《论语·里仁篇第四 4.26》 子游曰：「事君数，斯辱矣；朋友数，斯疏矣。」

3\. 《论语·雍也篇第六 6.14》 子游为武城宰。子曰：「女得人焉尔乎？」曰：「有澹台灭明者，行不由径，非公事，未尝至于偃之室也。」

4\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

5\. 《论语·阳货篇第十七 17.4》 子之武城，闻弦歌之声，夫子莞尔而笑曰：「割鸡焉用牛刀？」子游对曰：「昔者，偃也闻诸夫子曰：『君子学道则爱人，小人学道则易使也。』」子曰：「二三子！偃之言是也，前言戏之耳！」

6\. 《论语·子张篇第十九 19.12》 子游曰：「子夏之门人小子，当洒扫，应对，进退，则可矣。抑末也；本之则无，如之何？」子夏闻之曰：「噫！言游过矣！君子之道，孰先传焉？孰后倦焉？譬诸草木，区以别矣。君子之道，焉可诬也？有始有卒者，其惟圣人乎！」

7\. 《论语·子张篇第十九 19.14》 子游曰：「丧致乎哀而止。」

8\. 《论语·子张篇第十九 19.15》 子游曰：「吾友张也，为难能也，然而未仁。」

### 卜商

![](/figures/p79931200.jpg)

卜商（公元前507年—前400），姒姓，卜（bu）氏，名商，字子夏，南阳郡温邑（今河南温县黄庄镇卜杨门村）人。春秋末期思想家、教育家，名列“孔门七十二贤”和“孔门十哲”之一，尊称卜子。

1\. 《论语·学而篇第一 1.7》 子夏曰：「贤贤易色，事父母能竭其力，事君能致其身，与朋友交言而有信，虽曰未学，吾必谓之学矣。」

2\. 《论语·为政篇第二 2.8》 子夏问孝。子曰：「色难。有事，弟子服其劳；有酒食，先生馔，曾是以为孝乎？」

3\. 《论语·八佾篇第三 3.8》 子夏问曰：「巧笑倩兮，美目盼兮，素以为绚兮。何谓也？」子曰：「绘事后素。」曰：「礼后乎？」子曰：「起予者商也！始可与言诗矣。」

4\. 《论语·雍也篇第六 6.13》 子谓子夏曰：「女为君子儒！无为小人儒！」

5\. 《论语·先进篇第十一 11.3》 德行：颜渊、闵子骞、冉伯牛、仲弓；言语：宰我、子贡；政事：冉有、季路；文学：子游、子夏。

6\. 《论语·先进篇第十一 11.16》 子贡问：「师与商也孰贤？」子曰：「师也过，商也不及。」曰：「然则师愈与？」子曰：「过犹不及。」

7\. 《论语·颜渊篇第十二 12.5》 司马牛忧曰：「人皆有兄弟，我独亡！」子夏曰：「商闻之矣：『死生有命，富贵在天』。君子敬而无失，与人恭而有礼；四海之内，皆兄弟也。君子何患乎无兄弟也？」

8\. 《论语·颜渊篇第十二 12.22》 樊迟问「仁」。子曰：「爱人。」问「知」。子曰：「知人。」樊迟未达。子曰：「举直错诸枉，能使枉者直。」樊迟退，见子夏曰：「乡也，吾见于夫子而问『知』。子曰：『举直错诸枉，能使枉者直。』何谓也？」子夏曰：「富哉言乎！舜有天下，选于众，举皋陶，不仁者远矣；汤有天下，选于众，举伊尹，不仁者远矣。」

9\. 《论语·子路篇第十三 13.17》 子夏为莒父宰问政。子曰：「无欲速，无见小利。欲速则不达，见小利则大事不成。」

10\. 《论语·子张篇第十九 19.3》 子夏之门人，问「交」于子张。子张曰：「子夏云何？」对曰：「子夏曰：『可者与之，其不可者拒之。』」子张曰：「异乎吾所闻：『君子尊贤而容众，嘉善而矜不能。』我之大贤与，于人何所不容。我之不贤与，人将拒我，如之何拒人也！」

11\. 《论语·子张篇第十九 19.4》 子夏曰：「虽小道，必有可观者焉；致远恐泥，是以君子不为也。」

12\. 《论语·子张篇第十九 19.5》 子夏曰：「日知其所亡，月无忘其所能，可谓好学也已矣！」

13\. 《论语·子张篇第十九 19.6》 子夏曰：「博学而笃志，切问而近思，仁在其中矣。」

14\. 《论语·子张篇第十九 19.7》 子夏曰：「百工居肆，以成其事，君子学以致其道。」

15\. 《论语·子张篇第十九 19.8》 子夏曰：「小人之过也必文。」

16\. 《论语·子张篇第十九 19.9》 子夏曰：「君子有三变：望之俨然，即之也温，听其言也厉。」

17\. 《论语·子张篇第十九 19.10》 子夏曰：「君子信而后劳其民，未信则以为厉己也。信而后谏，未信则以为谤己也。」

18\. 《论语·子张篇第十九 19.11》 子夏曰：「大德不逾闲，小德出入可也。」

19\. 《论语·子张篇第十九 19.12》 子游曰：「子夏之门人小子，当洒扫，应对，进退，则可矣。抑末也；本之则无，如之何？」子夏闻之曰：「噫！言游过矣！君子之道，孰先传焉？孰后倦焉？譬诸草木，区以别矣。君子之道，焉可诬也？有始有卒者，其惟圣人乎！」

20\. 《论语·子张篇第十九 19.13》 子夏曰：「仕而优则学，学而优则仕。」

## 曾参

![](/figures/p79931964.jpg)

曾子（前505年－前435年），姒姓，曾氏，名参，字子舆，鲁国南武城（今山东平邑，一说山东嘉祥）人。春秋末年思想家，儒家大家，孔子晚年弟子之一，儒家学派的重要代表人物，夏禹后代。其父曾点，字皙，七十二贤之一，与子曾参同师孔子。

1\. 《论语·学而篇第一 1.4》 曾子曰：「吾日三省吾身，为人谋而不忠乎？与朋友交而不信乎？传不习乎？」

2\. 《论语·学而篇第一 1.9》 曾子曰：「慎终追远，民德归厚矣。」

3\. 《论语·里仁篇第四 4.15》 子曰：「参乎！吾道一以贯之。」曾子曰：「唯。」子出。门人问曰：「何谓也？」曾子曰：「夫子之道，忠恕而已矣。」

4\. 《论语·泰伯篇第八 8.3》 曾子有疾，召门弟子曰：「启予足！启予手！诗云：『战战兢兢，如临深渊，如履薄冰。』而今而后，吾知免夫！小子！」

5\. 《论语·泰伯篇第八 8.4》 曾子有疾，孟敬子问之。曾子言曰：「鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。」

6\. 《论语·泰伯篇第八 8.5》 曾子曰：「以能问于不能，以多问于寡，有若无，实若虚，犯而不校，昔者吾友，尝从事于斯矣。」

7\. 《论语·泰伯篇第八 8.6》 曾子曰：「可以讬六尺之孤，可以寄百里之命，临大节而不可夺也，君子人与，君子人也。」

8\. 《论语·泰伯篇第八 8.7》 曾子曰：「士不可以不弘毅，任重而道远。仁以为己任，不亦重乎，死而后已，不亦远乎。」

9\. 《论语·先进篇第十一 11.18》 柴也愚，参也鲁，师也辟，由也喭。

10\. 《论语·颜渊篇第十二 12.24》 曾子曰：「君子以文会友，以友辅仁。」

11\. 《论语·宪问篇第十四 14.26》 子曰：「不在其位，不谋其政。」曾子曰：「君子思不出其位。」

12\. 《论语·子张篇第十九 19.16》 曾子曰：「堂堂乎张也，难与并为仁矣。」

13\. 《论语·子张篇第十九 19.17》 曾子曰：「吾闻诸夫子：『人未有自致者也，必也亲丧乎！』」

14\. 《论语·子张篇第十九 19.18》 曾子曰：「吾闻诸夫子：『孟庄子之孝也，其他可能也，其不改父之臣与父之政，是难能也。』」

15\. 《论语·子张篇第十九 19.19》 孟氏使阳肤为士师，问于曾子。曾子曰：「上失其道，民散久矣！如得其情，则哀矜而勿喜。」

## 子张

![](/figures/p79932002.jpg)

颛孙师（公元前504年—?），复姓颛孙、名师，字子张，春秋战国时期陈国人，孔门十二哲之一，受儒教祭祀。

1\. 《论语·为政篇第二 2.18》 子张学干禄。子曰：「多闻阙疑，慎言其余，则寡尤。多见阙殆，慎行其余，则寡悔。言寡尤，行寡悔，禄在其中矣。」

2\. 《论语·为政篇第二 2.23》 子张问：「十世可知也？」子曰：「殷因于夏礼，所损益可知也；周因于殷礼，所损益可知也。其或继周者，虽百世，可知也。」

3\. 《论语·公冶长篇第五 5.19》 子张问曰：「令尹子文三仕为令尹，无喜色；三已之，无愠色。旧令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁！」「崔子弑齐君，陈文子有马十乘，弃而违之。至于他邦，则曰，『犹吾大夫崔子也。』违之，之一邦，则又曰：『犹吾大夫崔子也。』违之。何如？」子曰：「清矣。」曰：「仁矣乎？」子曰：「未知，焉得仁？」

4\. 《论语·先进篇第十一 11.16》 子贡问：「师与商也孰贤？」子曰：「师也过，商也不及。」曰：「然则师愈与？」子曰：「过犹不及。」

5\. 《论语·先进篇第十一 11.18》 柴也愚，参也鲁，师也辟，由也喭。

6\. 《论语·先进篇第十一 11.20》 子张问善人之道。子曰：「不践迹，亦不入于室。」

7\. 《论语·颜渊篇第十二 12.6》 子张问「明」。子曰：「浸润之谮，肤受之愬，不行焉，可谓明也已矣。浸润之谮，肤受之愬，不行焉，可谓远也已矣。」

8\. 《论语·颜渊篇第十二 12.10》 子张问「崇德，辨惑。」子曰：「主忠信，徒义崇德也。爱之欲其生，恶之欲其死；既欲其生，又欲其死，是惑也！」诚不以富，亦祗以异。

9\. 《论语·颜渊篇第十二 12.14》 子张问「政」。子曰：「居之无倦，行之以忠。」

10\. 《论语·颜渊篇第十二 12.20》 子张问士：「何如斯可谓之达矣？」子曰：「何哉？尔所谓达者！」子张对曰：「在邦必闻，在家必闻。」子曰：「是闻也，非达也。夫达也者，质直而好义，察言而观色，虑以下人；在邦必达，在家必达。夫闻也者：色取仁而行违，居之不疑；在邦必闻，在家必闻。」

11\. 《论语·宪问篇第十四 14.40》 子张曰：「书云：『高宗谅阴，三年不言』何谓也？」子曰：「何必高宗？古之人皆然。君薨，百官总已以听于冢宰三年。」

12\. 《论语·卫灵公篇第十五 15.6》 子张问「行」。子曰：「言忠信，行笃敬，虽蛮貊之邦行矣；言不忠信，行不笃敬，虽州里行乎哉？立则见其参于前也，在舆则见其倚于衡也，夫然后行！」子张书诸绅。

13\. 《论语·卫灵公篇第十五 15.42》 师冕见。及阶，子曰：「阶也！」及席，子曰：「席也！」皆坐，子告之曰：「某在斯！某在斯！」师冕出，子张问曰：「与师言之道与？」子曰：「然，固相师之道也。」

14\. 《论语·阳货篇第十七 17.6》 子张问「仁」于孔子。孔子曰：「能行五者于天下，为仁矣。」「请问之？」曰：「恭、宽、信、敏、惠。恭则不侮，宽则得众，信则人任焉，敏则有功，惠则足以使人。」

15\. 《论语·子张篇第十九 19.1》 子张曰：「士见危致命，见得思义，祭思敬，丧思哀，其可已矣。」

16\. 《论语·子张篇第十九 19.2》 子张曰：「执德不弘，信道不笃，焉能为有？焉能为亡？」

17\. 《论语·子张篇第十九 19.3》 子夏之门人，问「交」于子张。子张曰：「子夏云何？」对曰：「子夏曰：『可者与之，其不可者拒之。』」子张曰：「异乎吾所闻：『君子尊贤而容众，嘉善而矜不能。』我之大贤与，于人何所不容。我之不贤与，人将拒我，如之何拒人也！」

18\. 《论语·尧曰篇第二十 20.2》 子张问于孔子曰：「何如斯可以从政矣？」子曰：「尊五美，屏四恶，斯可以从政矣。」子张曰：「何谓五美？」子曰：「君子惠而不费，劳而不怨，欲而不贪，泰而不骄；威而不猛。」子张曰：「何谓惠而不费？」子曰：「因民之所利而利之，斯不亦惠而不费乎？择可劳而劳之，又谁怨！欲仁而得仁，又焉贪！君子无众寡，无小大，无敢慢，斯不亦泰而不骄乎！君子正其衣冠，尊其瞻视，俨然人望而畏之，斯不亦威而不猛乎！」子张曰：「何谓四恶？」子曰：「不教而杀谓之虐，不戒视成谓之暴，慢令致期谓之贼，犹之与人也，出纳之吝，谓之有司。」

## 公西赤

![](/figures/p79932017.jpg)

公西赤（前509年或前519年—？），字子华，又称公西华，今河南省濮阳市濮阳县人，东周时期鲁国学者、孔子弟子，孔门七十二贤之一。

1\. 《论语·公冶长篇第五5.8》 孟武伯问：“子路仁乎？”子曰：“不知也。”又问。子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑，百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”

2\. 《论语·雍也篇第六6.4》 子华使于齐，冉子为其母请粟。子曰：“与之釜。”请益。曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也：君子周急不继富。”

3\. 《论语·述而篇第七7.34》 子曰：“若圣与仁，则吾岂敢？抑为之不厌，诲人不倦，则可谓云尔已矣。”公西华曰：“正唯弟子不能学也。”

4\. 《论语·先进篇第十一11.22》 子路问：“闻斯行诸？”子曰：“有父兄在，如之何其闻斯行之！”冉有问：“闻斯行诸？”子曰：“闻斯行之！”公西华曰：“由也问『闻斯行诸？』，子曰：『有父兄在』；求也问，『闻斯行诸？』子曰：『闻斯行之』。赤也惑，敢问？”子曰：“求也退，故进之；由也兼人，故退之。”

5\. 《论语·先进篇第十一11.26》 子路、曾皙、冉有、公西华侍坐。子曰：“以吾一日长乎尔，毋吾以也。居则曰：“不吾知也！”如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。”夫子哂之。“求，尔何如？”对曰：“方六七十，如五六十，求也为之，比及三年，可使足民；如其礼乐，以俟君子。”“赤，尔何如？”对曰：“非曰能之，愿学焉！宗庙之事，如会同，端章甫，愿为小相焉。”“点，尔何如？”鼓瑟希，铿尔，舍瑟而作。对曰：“异乎三子者之撰。”子曰：“何伤乎？亦各言其志也。”曰：“莫春者，春服既成；冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣！”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十，如五六十，而非邦也者。”“唯赤，非邦也与？”“宗庙会同，非诸侯而何？赤也为之小，孰能为之大！”

## 南容

![](/figures/p79932026.jpg)

南宫适（kuò），字子容，亦称南宫括、南容，春秋末年鲁国人，既是孔子的学生，又是孔子的侄婿。

1\. 《论语·公冶长篇第五5.2》 子谓南容，“邦有道不废，邦无道免于刑戮。”以其兄之子妻之。

2\. 《论语·先进篇第十一11.6》 南容三复白圭，孔子以其兄之子妻之。

3\. 《论语·宪问篇第十四14.5》 南宫适问于孔子曰：“羿善射，奡荡舟，俱不得其死然。禹稷躬稼而有天下。”夫子不答。南宫适出，子曰：“君子哉若人！尚德哉若人！”

## 曾点

![](/figures/p79932052.jpg)

曾点（生卒年不详），字皙，又称曾皙、曾晰、曾蒧，中国春秋时期鲁国南武城（今山东省临沂市平邑县）人，“宗圣”曾参之父，孔子弟子，孔门七十二贤之一，是孔子30多岁第一批授徒时收的弟子。与其子曾参同师孔子，曾自言其志，孔子颇叹赏。

1\. 《论语·先进篇第十一11.26》 子路、曾皙、冉有、公西华侍坐。子曰：“以吾一日长乎尔，毋吾以也。居则曰：“不吾知也！”如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。”夫子哂之。“求，尔何如？”对曰：“方六七十，如五六十，求也为之，比及三年，可使足民；如其礼乐，以俟君子。”“赤，尔何如？”对曰：“非曰能之，愿学焉！宗庙之事，如会同，端章甫，愿为小相焉。”“点，尔何如？”鼓瑟希，铿尔，舍瑟而作。对曰：“异乎三子者之撰。”子曰：“何伤乎？亦各言其志也。”曰：“莫春者，春服既成；冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣！”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十，如五六十，而非邦也者。”“唯赤，非邦也与？”“宗庙会同，非诸侯而何？赤也为之小，孰能为之大！”

## 公冶长

![](/figures/p79932140.jpg)

公冶长（前519—前470），复姓公冶，名长，字子芝，山东诸城贾悦镇近贤村人。春秋时期孔子的弟子和女婿，“七十二贤”之一。

1\. 《论语·公冶长篇第五 5.1》 子谓公冶长，“可妻也，虽在缧絏之中，非其罪也。”以其子妻之。

## 漆雕开

![](/figures/p79932173.jpg)

漆雕开(公元前540-489)，字子开，又字子若，又说作子修。汉族，东周春秋时蔡国人。孔子的学生。在孔门中以德行著称，漆雕氏之儒的创始人，著有《漆雕子》十三篇。

1\. 《论语·公冶长篇第五5.6》 子使漆雕开仕。对曰：“吾斯之未能信。”子说。

## 子贱

![](/figures/p79932190.jpg)

宓子贱（前521年或502年—前445年），名不齐，字子贱，春秋末年鲁国人（一说宋国人），孔子的得意门生，孔门七十二贤之一。曾任单父（今山东省菏泽市单县）宰。

1\. 《论语·公冶长篇第五5.3》 子谓子贱，“君子哉若人！鲁无君子者，斯焉取斯？”

更多阅读：《[《论语》章句分类]({% post_url 2016-08-30-《论语》章句分类 %})》、《[孔门弟子思维导图]({% post_url 2020-06-02-孔门弟子思维导图 %})》
